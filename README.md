# Cache-Simulator
 Ο προσομοιωτής πρέπει να υποστηρίζει κρυφή μνήμη οποιουδήποτε μεγέθους και οποιουδήποτε τύπου, δηλ. άμεσης απεικόνισης, συσχετιστικής συνόλου Ν δρόμων, και πλήρως συσχετιστικής (direct-mapped, N-way set-associative, fully-associative).
<img width="397" height="197" alt="image" src="https://github.com/user-attachments/assets/e4edeacc-3d9d-40a9-9a3f-eef1e2124d2c" />
Ο προσομοιωτής της κρυφής μνήμης πρέπει να έχει την εξής λειτουργικότητα:
(1) Να δέχεται σαν είσοδο (input) ένα αρχείο που θα περιέχει διευθύνσεις μνήμης. Οι διευθύνσεις θα δίνονται σε δεκαδική μορφή (decimal). Η μέγιστη τιμή που μπορεί να πάρει μια διεύθυνση μνήμης είναι 264-1, δηλ. οι μεταβλητές που θα χρησιμοποιούνται στον προσομοιωτή σας για αποθήκευση διευθύνσεων μνήμης πρέπει να είναι μη προσημασμένες μεγέθους 64ων bits (64-bit unsigned integers).
(2) Να δέχεται σαν είσοδο (input) από τον χρήστη το μέγεθος της κρυφής μνήμης (σε αριθμό blocks) και τον τύπο της κρυφής μνήμης: direct-mapped (DM), set-associative (SA), ή fully associative (FA). Για τον τύπο set-associative (SA), ο χρήστης πρέπει να δίνει σαν επιπλέον είσοδο (input) τον αριθμό των δρόμων (ways) σε κάθε σύνολο (set) της κρυφής μνήμης. Για παράδειγμα, ο αριθμός των δρόμων σε κάθε σύνολο μιας κρυφής μνήμης 4-way set-associative είναι 4.
(3) Για τους τύπους κρυφής μνήμης set-associative (SA) και fully associative (FA), να δέχεται σαν είσοδο (input) από τον χρήστη την πολιτική αντικατάστασης block (block replacement policy). Ο προσομοιωτής πρέπει να υποστηρίζει δυο τέτοιες πολιτικές αντικατάστασης: (α) Least-Recently Used (LRU) και (β) Static Re-Reference Interval Prediction (SRRIP) (βλέπε επιπρόσθετο PDF αρχείο που είναι αναρτημένο στο Blackboard για τις λεπτομέρειες λειτουργίας του μηχανισμού SRRIP). Για την πολιτική SRRIP, ο προσομοιωτής πρέπει να δέχεται σαν είσοδο (input) και το μέγεθος σε bits του Re-Reference Prediction Value (RRPV), δηλ., την τιμή της μεταβλητής M.
(4) Ο προσομοιωτής πρέπει να διαβάζει διαδοχικά όλες τις διευθύνσεις μνήμης που εμπεριέχονται στο αρχείο εισόδου (βλέπε σημείο (1) πιο πάνω), τη μια μετά την άλλη, και να προσομοιώνει την ανάλογη λειτουργία της κρυφής μνήμης.
(5) Στη συγκεκριμένη αυτή εργαστηριακή άσκηση, δεν μας απασχολούν (δηλαδή αγνοούμε) τα ΔΕΔΟΜΕΝΑ (data) και οι ΕΤΙΚΕΤΕΣ (tags) που αντιστοιχούν στην κάθε διεύθυνση μνήμης. Ο προσομοιωτής σας θα ασχολείται μόνο με τις ΔΙΕΥΘΥΝΣΕΙΣ μνήμης (memory addresses).
(6) Υποθέστε ότι το κάθε block στην κρυφή μνήμη έχει μέγεθος μιας λέξης (word), δηλ. υποστηρίζουμε single-word blocks.
(7) Μια εκτέλεση του προσομοιωτή τελειώνει όταν διαβαστούν όλες οι διευθύνσεις μνήμης σε μια συγκεκριμένη ακολουθία διευθύνσεων και ολοκληρωθεί η λειτουργία της κρυφής μνήμης που αφορά στις συγκεκριμένες διευθύνσεις. Στο τέλος κάθε εκτέλεσης, ο προσομοιωτής πρέπει να παράγει αρχείο εξόδου (output file) με τις πληροφορίες που φαίνονται στο Διάγραμμα 1 πιο κάτω. Το Διάγραμμα 1 αναφέρεται σε μια 4-way set-associative κρυφή μνήμη χωρητικότητας 64ων blocks (δηλ. 16 σύνολα/sets των 4ων δρόμων/ways) μετά την εκτέλεση της εξής ακολουθίας διευθύνσεων μνήμης: 0, 1, 2, 10, 12, 14, 16, 18, 26, 42.
